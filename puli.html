<!DOCTYPE html>
<html lang="hu">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Puli</title>
  </head>
  <body>
    <header>
      <a href="index.html">Kezdőlap</a> <a href="vizsla.html">Vizsla</a>
      <a href="puli.html">Puli</a>
    </header>
    <h1>A puli</h1>

    <p>
      A puli világszerte a legismertebb magyar terelőkutyafajta. Ősei a
      pásztoremberek nélkülözhetetlen segítői voltak. Akár egy marhát is adtak
      egy-egy híres terelő kölykéért. A külsejével nem törődtek. Mintegy 100 éve
      szervezetten tenyésztik.
    </p>

    <h2>Tartalom jegyzék:</h2>

    <ol>
      <li><a href="#tortenet">Történet</a></li>
      <li><a href="#kullem-jellem">Külleme és jelleme</a></li>
      <li><a href="#szinek">Színei</a></li>
    </ol>

    <h3 id="tortenet">Történet</h3>

    <p>
      A puli története messzire nyúlik vissza. Már a Kr. e. 4. évezredből maradt
      ránk olyan sumer szobor, amely egy pulihoz nagyon hasonlító kutyát
      ábrázol. Annyi bizonyos, hogy őseinkhez valamikor ázsiai vándorlásuk
      közben került, s együtt érkeztek a Kárpát-medencébe, ahol évszázadokig
      mint a pásztorok hű segítője szerzett magának hírnevet. Első leírója Heppe
      volt 1751-ben, és utána sokan megemlítik írásaikban a puli bozontos
      szőrét, hihtetlen intelligenciáját és munkabírását.
    </p>

    <p>
      Az 1900-as évek elején megváltozott a mezőgazdaság szerkezete, csökkent a
      legelők területe és ezzel a puli munkalehetősége is. A kipusztulástól
      Raisits Emil és munkatársai tevékenysége mentette meg. Egyre kevesebb
      kutya maradt meg eredeti munkakörénél, a puliból sztárfajta lett.
      Példányai bekerültek a tanyákra, falvakba, városokba, mint házőrzők,
      testőrök vagy kedvencek, esetleg rendőrkutyák. 1935-ben Anghi Csaba
      vezetésével állították össze a fajtaleírását. A második világháború a nagy
      létszámú, erős populációban nagy károkat nem tett, de a tenyésztést néhány
      évre visszavetette.
    </p>

    <p>
      Az 1960-as években elkezdődött a puli tervszerű tenyésztése Ócsag Imre
      vezetésével, aminek során a fehér, majd a szürke és a maszkos fakó szín
      kitisztult, a szőrzet minősége javult. Ma a puli, úgy tűnik, visszatalál
      eredeti foglalkozásához, hiszen az 1990-es évektől kezdve kerülnek
      megrendezésre a terelési ösztönpróbák, amelyeken pulik is részt vesznek.
      Bebizonyosodott, hogy a hosszú ideje megváltozott körülmények között élő
      pulinak a legkevesebb a terelőhajlama a három terelőkutyafajta közül, de a
      helyzet azóta sokat javult. A külföldi fajták térnyerése mellett a puli
      népszerűsége sokat csökkent az utóbbi években, de ez megakadályozza azt
      is, hogy a fajta túltenyésztett divatkutyává váljon.
    </p>

    <h3 id="kullem-jellem">Külleme és jelleme</h3>

    <p>
      A puli legfeltűnőbb sajátossága a páratlan szőrköntöse, amihez hasonló csak
      a szintén magyar puminak van. Szőrszíne lehet fekete, fehér, maszkosfakó és
      a szürke különféle árnyalatai. A szőre lehet szalagos, zsinóros jellegű,
      nemezes, gubancos, nyílt, sima, selymes. Dús szőrzettel borított gömbölyű
      feje alig különül el testétől, mert nyaka a hosszú szőrzet miatt szinte nem
      is látható. Arcorri része rövidebb, mint az agykoponyai része, orrháta
      egyenes, orrtükre viszonylag nagy, fekete. Állkapcsa fejlett, fogazata
      erőteljes, metszőfogai ollósan záródnak. Szeme sötétbarna, értelmes
      tekintetű. Füle széles, lekerekedő, lelógó, szinte észre sem vehető. Háta
      egyenes, feszes, középhosszú. Ágyéka rövid, egyenes, rendkívül feszes. Farka
      az ágyéktájékra visszakunkorodik; hosszú szőrzet borítja, ezért szinte
      beleolvad a far szőrzetébe. Mellkasa hosszú és mély. Hasa enyhén felhúzott.
      Mellső végtagjai szikár izomzatúak, egyenesek, párhuzamosak. A hátulsó
      végtagok is jó izomzatúak. A csánk szikár. Mancsa erős, kerekded, karmai
      feketék vagy palaszürkék.
    </p>
    <p>
      A puli hosszú történelme, fennmaradása a szorgalmának, találékonyságának,
      intelligenciájának tudható be. A zord körülmények, a kemény munka edzetté,
      ellenállóvá és igénytelenné tették a fajtát, ezek a vonások pedig a mai
      napig jellemzőek a pulira. Megszokta az önálló munkavégzést, és azt, hogy
      gazdája minden szavát lesse. Egyénisége elbűvölő. Kedveskedő,
      családszerető, különösen kedveli a gyerekeket, ezzel együtt önérzetes és
      sértődékeny. Kitűnő házőrző, aki mindent hangosan kommentál.
      Megvesztegethetetlen hírben áll. A kertes házak őrzőjének, barátnak
      egyformán alkalmas jószág. Városi lakásban - nemezesedő bundájának erős
      szaga miatt - nem ajánlott a tartása.
    </p>

    <p>
      Erről a kutyáról el lehet mondani, hogy csak éppen beszélni nem tud.
      Szinte mindent megért. A jól nevelt puli nem csak gazdája szavait, de
      intését, sőt akár szemeivel kifejezett akaratát is parancsnak veszi, és
      feltétel nélkül teljesíti. Energikus, mozgékony, nagyon élénk
      vérmérsékletű, sohasem lusta állat. Bátor, szinte semmitől sem fél.
      Ugatós, de kiegyensúlyozott kutya.
    </p>

    <h3 id="szinek">Színei</h3>

    <p>
      A puli négyféle színben fordul elő: fekete, fehér, szürke és maszkos
      fakó.Korábban a puli fajtisztaságát a színéhez kapcsolták: míg egy időben
      a fekete színű állatot nem tartották fajtisztának, később kizárólag a
      fekete puli minősült annak.A fehér szín az 1960-as évekre annyira ritka
      lett, hogy vészharangot kongattak: kipusztulhat a fehér puli. A tenyésztők
      ekkoriban kiemelt figyelmet fordítottak a különleges színű állatra, így
      mára már nem számít ritkaságnak. A fehér szín alatt érthető gyöngyfehér és
      zsemleszín is.A fajtaleírás szerint ugyan a pulikutya egyszínű, ám ez
      inkább jelenti azt, hogy kifejezetten foltos állat nem létezik, mint azt,
      hogy ne lehetnének szőrzetében színátmenetek: az ilyen típusú kutya
      nevezhető maszatos fakónak, vagy népiesen ordasnak.
    </p>

    <a href="https://hu.wikipedia.org/wiki/Puli_kutyafajta">forrás</a>
  </body>
</html>
